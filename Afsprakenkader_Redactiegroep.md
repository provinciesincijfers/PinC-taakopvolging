# Afsprakenkader Redactiegroep

Hierin lijsten we alle afspraken op die gemaakt werden over hoe de redactiegroep te werk gaat.

## Achtergrond werking redactiegroep

De provincies stellen een interprovinciale redactiegroep provincies.incijfers.be samen. Iedere provincie vaardigt maximum twee vertegenwoordigers af. De interprovinciale medewerkers zijn adviserend lid van de redactiegroep. De interprovinciale redactiegroep komt minimaal 4 keer per jaar samen en wordt voorgezeten door de interprovinciale coördinator provincies.incijfers.be. 

De leden van de redactiegroep nemen beslissingen over de praktische uitwerking van provincies.incijfers.be (themaboom, metadata, invoer indicatoren/data, technische uitwerking dashboard, rapporten en andere producten) en verdelen het werk hiervoor over de verschillende provincies. 

Beslissingen in de interprovinciale redactiegroep worden steeds in consensus genomen. Wanneer de leden van de redactiegroep geen overeenstemming bereiken in hun beslissingen, neemt de interprovinciale werkgroep deze taak over.  


## Agenda en verslagen
Vòòr elke redactiegroep, stuurt de voorzitter de agenda rond met daarin agendapunten die moeten bekeken worden, al dan niet binnen de provinciale D&A-teams, voor de eerstvolgende redactiegroep.
Het verslag van elke Redactiegroep wordt kort na de vergadering rondgestuurd ter nazicht. Iedereen kijkt het verslag na en maakt aanvullingen waar nodig. In het verslag wordt bovenaan aangegeven of het werd nagelezen waarbij men ook zijn of haar akkoord geeft.

## Deadlines
Tijdens de redactiegroep maken we concrete afspraken over de termijn en de verantwoordelijke persoon wat betreft de concrete uitwerking van acties die geformuleerd werden naar aanleiding van agendapunten. 
